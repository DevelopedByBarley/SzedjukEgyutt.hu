Sziasztok! Kinga vagyok és a barátommal, Árpival szeretnénk egy zöldebb világban élni! Hogyan? Szemétszedéssel! Budapesten lakom egy park mellett, és gyakran sajnos már az utcára kilépve fogad eldobott hulladék. Így jött az ötlet, hogy (egyelőre) helyi szinten ennek szembe menjünk és cselekedjünk!
Ha te is szeretnél tenni valamit és egy tisztább környezetben élni, alább láthatod, mikor tudsz csatlakozni! Gyere és Szedjük Együtt a szemetet!

"Az intelligens ember tudja, a többieknek pedig szemetelni TILOS!"

Már kicsi koromban érdeklődéssel hallgattam a szelektív hulladékgyűjtéssel kapcsolatos tudnivalókat az iskolában. Ám a kis faluban, ahol felnőttem, erre akkoriban, szomorú, de még nem volt lehetőségünk! Az iskolánk szervezett évente egy nagy szemétszedést, de ennyi.
A családi házunknál mindig is volt egy kisebb farm, aminek hála legalább az ételhulladékok nem a szemeteskukában landoltak! Palackos italokat csak ritkán vettünk, a fa-/papírhulladék pedig mehetett fűtőanyagnak.
Akkor tűnt fel igazán, mennyi szemét termelődik egy háztartásban, amikor városba költöztem! (Elképesztő: akár 2-3× több/ nap!!!)
Szerencsére a mai világban a szelektív hulladékgyűjtéshez nem kell messze menni, csupán a megfelelő kukába kell dobni a szemetet!
...már ha ez sikerül ugye.
Szomorú, hogy sokan nincsenek erre  tekintettel, pedig ez nem csak az esztétikáról szól! A legtöbb ember tudja, hogy egyes műanyagok akár évtizedekig nem bomlanak le!
Szuper, hogy vannak itthon szemétszedős mozgalmak, ám ezek véleményem szerint csekély alkalommal kerülnek megrendezésre és a népszerűsítésükre sincs kellő hangsúly helyezve!
A think globally, act locally* elvét követve kérlek Téged, gyere és tegyünk együtt a tisztább Földért!

*CSEKK: eszerint a közvetlen környezetünkben való pozitív cselekedetek hatással vannak egy jóval nagyobb (akár globál) szinten is a bolygóra.

Mire számíts?
Egy-egy meghirdetett esemény max 1-2 órát tart. Ha úgy döntesz, hogy jönnél te is, természetesen nem kell az elejétől a végéig ott lenned, csak ahogy az időd engedi!

Mit hozz magaddal?
Szemetet szedni csak kesztyűben fogunk, így kérlek, azt mindenképp hozz! Ha nem tudsz, akkor biztosítok gumikesztyűt, mint ahogy zsákot is!